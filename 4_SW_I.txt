Star Wars I. rész: Baljós árnyak (Star Wars: Episode I – The Phantom Menace)

1999

Nyugtalanság uralkodik a Galaktikus Köztársaságban. A távoli csillagrendszerekbe irányuló kereskedelmi utak megadóztatásának tervét heves viták övezik. A kapzsi Kereskedelmi Szövetség felfegyverzett csatahajóival blokád alá veszi a parányi Naboo bolygót. A Főkancellár titokban útnak indít két Jedi lovagot, a béke és az igazság szerzőit, hogy oldják meg a konfliktust és védjék meg Amidala királynőt. Hamarosan azonban kényszerleszállást kell végrehajtaniuk a Tatooine-on, ahol találkoznak az ifjú Anakinnal, akiben túlárad az erő.

Ez az új, sztorijában viszont az eredeti előtt játszódó trilógia első filmje. 3D-be konvertált verzióját 2012-ben vetítették a mozikban.