Star Wars II. rész – A klónok támadása (Star Wars: Episode II – Attack of the Clones)

2002

10 év telt el az előző részben elbeszélt események óta. A galaxis forrong. A titokzatos Dooku gróf vezetésével naprendszerek ezrei lépnek ki a Galaktikus Köztársaságból, annak azonban nincs hadserege, a maroknyi Jedi lovag pedig kevés ahhoz, hogy fenntartsa a békét és a rendet. Padmé Amidala ellenzi a hadsereg felállítását, de van, aki nem ért egyet békés javaslataival. Megpróbálják megölni, ezért a tanács testőrt rendel mellé: Obi-Wan Kenobi tanítványát, az ifjú Anakin Skywalkert bízzák meg a feladattal. Obi-Wan egy távoli bolygón óceánjának mélyén különös titkokra bukkan: egy klóngyárban valami olyasmit termesztenek, amely eldöntheti a közelgő polgárháború kimenetelét. Amikor a csata kitör, nemcsak a Jedik és a renegátok állnak szemben egymással, egy új hadsereg katonái is beavatkoznak a küzdelembe.

Ez az új trilógia második filmje, 3D-be konvertált verzióját 2013 őszén vetítették.